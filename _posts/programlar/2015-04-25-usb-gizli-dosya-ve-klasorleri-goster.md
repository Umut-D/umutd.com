---
layout: post
title: USB Gizli Dosya ve Klasörleri Göster
date: 2015-04-25 12:43 +0300
categories: Programlar
tags: Flash Bellek, Gizli Dosya, Gizli Klasör, Harici Disk, Trojan, USB, Virüs, Win32:Atraps-PZ, Atraps
---
![usb-gizli-dosya-ve-klasorleri-goster](/images/programlar/usb-gizli-dosya-ve-klasorleri-goster.png){: width="35%"}

 Çalıştığım okuldaki en büyük problemlerden biri sınıf bilgisayarlarının virüs, trojan kaynıyor olması. Temizlemeye kalksak da benzer zararlı yazılımlar gene aynı flash belleklerin takılmasıyla yeniden bilgisayarlara bir şekilde bulaşıyor. DeepFreeze adlı kutup ayısı dostumuz ise maalesef bir yere kadar koruma sağlamakta. Bizim okulun bir numaralı favori trojani ise; **Win32:Atraps-PZ(Trojan)**. Hani şu USB’deki klasör ve dosyaları gizleyen ve yerine kısayol koyan trojan olarak bilip tanıdığınız… USB’nizin boyutuna baktığınızda flash belliğinizi dolu gösteren ancak flash belleğinize girdiğinizde hiçbir şey görememenize neden olan sorun. Hatta öyle bir sorun ki (basitçe anlatayım) eğer içinde bir kısayol varsa o kısayola tıkladığınızda, bir ya da birkaç kısayol oluşturarak sisteminizde arka kapı açıp tüm dosyalarınıza, servislere ve izinlere izinsiz erişip sorun çıkaran zıkkım.

Odaya flash belleklerini getiren bu sorunu çözmemi isteyenlerin sayısı o kadar çoğaldı ki her seferinde komut dosyasını açıp malum attrib kodlarını girmekten sıkılmaya başladım. İşte bu programı da tekrar tekrar komut girmemeyim. Sorunu da hemen çözeyim diye yazıp paylaşma gereği duydum.

Benzer sıkıntıyı yaşayan ve komut sistemine girerek doğru kodları yazamayan (ben gibi yazmaya üşenen) ya da daha basit bir arabirim kullanarak kaybolan klasör ve dosyalarını geri getirmek isteyenler olursa diye programı burada paylaşma gereği duydum. Umarım sorununuzu çözmeye ve USB’deki her şeyin kaybolduğunu ilk gördüğünüzdeki o korkunç şoku atlatmanıza yardımcı olur. Evet, gerçekten kötü bir durum :) Programın basit özelliklerine gelecek olursak;

* USB diskleri gösterme,
* Mevcut tüm dosya ve klasörleri açığa çıkarma.

{:.tablo-ortali}
| USB Gizli Dosya ve Klasörleri Göster<br>![Versiyon](https://img.shields.io/badge/Versiyon-1.00-blueviolet.svg?style=flat) ![Durum](https://img.shields.io/badge/Durum-Çalışıyor-success.svg?style=flat) | USB Gizli Dosya ve Klasörleri Göster (Proje)<br>![Lisans](https://img.shields.io/badge/Lisans-MIT-blue.svg?style=flat) ![Durum](https://img.shields.io/badge/Proje-Kodlar_Gözden_Gecirilecek-red.svg?style=flat)|
|----------------------------------------- -|-------------------------------------------|
| **MD5**: 2342CE553B6DA8C06A8CE6D9C780308B | **MD5**: BF3752C5952AA62C7C355DA6E77244C6 | 
| **Boyut**: 78.6 KB                       | **Boyut**: 525.7 KB                         |
| **Gereksinimler**: .Net Framework 3.5     | **Gereksinimler**: .Net Framework 3.5     |
| **Platform**: Microsoft Windows           | **Programlama Dili**: C#                  |
| **İndir**: [Link](https://www.dropbox.com/s/8n3747px0autq7c/usb-gizli-dosya-klasor-goster.zip?dl=1)         | **İndir**: [Link](https://www.dropbox.com/s/tapx7vcefscebwk/usb-gizli-dosya-klasor-goster-proje.zip?dl=1)                      |
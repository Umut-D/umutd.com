---
layout: post
title: Fotoğraf Adlarını Tarihle Değiştir
date: 2021-09-04 11:22 +0300
categories: Programlar
tags: Fotoğraf, Ad, İsim, Tarih, Değiştirme, Dosya Adı Değiştirme, Fotoğraf Adı Değiştirme, Exif
excerpt: Tasarım işinden zerre anlamadığım bir program daha. Böyle durumlarda "tasarımı bırak, işleve odaklan" fikri veya "Zarfa değil, mazrufa bakınız" atasözü aklıma geliyor. Tabi bunlar tasarım ve görselliğin günümüzdeki önemini gölgeleyemiyor. Görselliğin, çok fazla öne çıktığı bir çağda aksini iddia etmek yanlış olur zaten...
---
![fotograf-adi-degistir](/images/programlar/fotograf-adi-degistir.png){: width="45%"}

Tasarım işinden zerre anlamadığım bir program daha. Böyle durumlarda "tasarımı bırak, işleve odaklan" fikri veya "Zarfa değil, mazrufa bakınız" atasözü aklıma geliyor. Tabi bunlar tasarım ve görselliğin günümüzdeki önemini gölgeleyemiyor. Görselliğin, çok fazla öne çıktığı bir çağda aksini iddia etmek yanlış olur zaten.

Programın adı, özelliğinin teminatı. Ama izah edeyim. Gerek fotoğraf makinesinde, gerek telefonla çekilen fotoğraflarda -eğer izin verilmişse- EXIF bilgisi bulunur. Basitçe bu bilgi; o an çekilen fotoğrafa dair pek çok künye bilgisini fotoğrafa entegre eder. Ayrıntılı açıklama ise Wikipedia'dan gelsin;

> **EXIF (Exchangeable image file format)**, Türkçesiyle "Değişebilir görüntü dosyası biçimi", sayısal fotoğraf makineleri tarafından çekilen görüntülerin içine enstantane, diyafram, pozlama, fotoğraf makinesi markası, modeli gibi teknik bilgilerin gömülmesini sağlayan, bir veri tanımlama standardıdır. 

İşte EXIF bilgisindeki künyelerden birisi ise, fotoğrafın çekildiği gerçek tarihtir. Ancak pek çok kişi fotoğraflarına yüzeysel, yani sadece fotoğraf adlarına baktığında **DSC...** ile başlayan, belli bir stardartta adlar görür. İşte bu program ise, (eğer varsa) EXIF bilgisindeki fotoğrafın gerçek çekim tarihiyle, fotoğrafın mevcut adını otomatik değiştiriyor. Hepsi bu. Bundan başka bir işlev sunmayan, sadece hedefe yönelik program yazmış bulundum.

{:.tablo-ortali}
| Fotoğraf Adlarını Tarihle Değiştir <br>![Versiyon](https://img.shields.io/badge/Versiyon-1.00-blueviolet.svg?style=flat) ![Durum](https://img.shields.io/badge/Durum-Çalışıyor-success.svg?style=flat) | Fotoğraf Adlarını Tarihle Değiştir (Proje)<br>![Lisans](https://img.shields.io/badge/Lisans-MIT-blue.svg?style=flat) |
|----------------------------------------- -|-------------------------------------------|
| **Boyut**:  235 KB                       | **Boyut**:  431 KB                         |
| **Gereksinimler**: .Net Framework 4.5     | **Gereksinimler**: .Net Framework 4.5 |
| **Platform**: Microsoft Windows           | **Programlama Dili**: C# |
| **İndir**: [Link](https://www.dropbox.com/s/yi3321cspdjanus/fotograf-adlarini-tarihle-degistir.zip?dl=1) | **Proje**: [Link](https://www.dropbox.com/s/1y56v6515adoc9s/fotograf-adlarini-tarihle-degistir-proje.zip?dl=1) |